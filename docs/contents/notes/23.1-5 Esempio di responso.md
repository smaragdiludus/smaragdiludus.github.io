---
ID: 202307061016
date: 2023-07-06
description:
author: Smaragdi Ludus by Celebra Anser
tags: [iChing]
comments: true
hide: toc
fromNoteID: []
---

# 23.1-5 Esempio di responso

![foto](/images/41.png) 2.3 ![foto](/images/63.png)

Il genitore o un qualsiasi adulto che si rapporta con un bambino lo fa quasi sempre da una posizione di superiorità. Ma l'adulto non è superiore al bambino, sa semplicemente più cose su di un particolare aspetto della vita. Il fatto che sappiamo più cose non deve però farci sentire superiori al bambino, tutt'altro.

Un adulto ha molto da imparare da un bambino. La mente di un adulto è già condizionata dalla vita e dalle esperienze vissute. Un bambino sotto questo punto di vista è più vicino ad una coscienza originaria non ancora troppo offuscata dall'ego.

Se liberarci dall'identificazione con l'ego è il nostro obiettivo, come anche tornare ad una coscienza più pura ed originaria, i bambini dovrebbero essere nostri maestri. Al di là dei ruoli dobbiamo sempre considerare il bambino un nostro pari perchè entrambi possiamo imparare l'uno dall'altro.

Il problema sorge quando ci identifichiamo nel ruolo del genitore o dell'adulto in generale. L'essere genitore o l'essere adulti dovrebbe essere una funzione che abbiamo nei comfronti del bambino. Lo scopo è guidare il bambino verso il proprio sviluppo naturale, aiutarlo, non condizionarlo e plasmarlo secondo un nostro modello o modo di pensare.

Non dovremmo poggiare il nostro senso del sé sui nostri figli. Non dovremmo "chiedere" ai nostri figli di colmare l'assenza di senso, quel senso che non riusciamo a trovare nel fondo di noi stessi. Finiremmo per essere dei cattivi genitori.

###**[subscribe](https://forms.gle/81QTtwV9HiRb8o3y6)**
