---
ID: 202208101257
date: 10/08/2022 12:57 
---
#world

hub:: [[Concetto di gerarchia ZK]]

origin:: [[Concetto di gerarchia ZK]]
crossLink:: 
emergence:: 

cluster:: [[_zettelKasten]]

---

# Gerarchia della nota Hub e tipologie

Un nota hub può essere strutturata su più livelli (appartenenti sempre alla stessa orizzontalità; come detto non c'è un cambio di verticalità). Il livello più complesso di un hub costellazione è l'Oggetto che può contenere diverse costellazioni.

Anche le stesse costellazioni possono essere strutturate gerarchicamente. Una costellazione può contenerne delle altre di ampiezza e complessità minore. Diverse costellazioni a loro volta possono originare un oggetto.

Le riflessioni e la stesura di idee che cercano di definire, collegare, e strutturare in modo articolato le note oggetto e costellazione (o parte di esse) danno origine ad un terzo tipo di nota: la nota Project.

Può avvenire anche l'inverso, ossia una nota costellazione può dare origine a diverse note basilari-atomiche (queste prime note di questo ZK sono nate dalla stesura e conseguente "esplosione" di una costellazione *ante litteram* (cioè l'attuale costellazione che contiene la linea di pensiero alla quale questa nota appartiene).

Le note hub quindi possono essere di tre tipi:

- **Constellation**: nota che raggruppa svariate note o diverse linee di pensiero (formate da più note correlate) all'interno di una tematica più ampia. Rappresenta un punto di accesso organizzato che permette di seguire e afferrare l'andamento frammentato delle singole note atomiche e delle linee di pensiero. Una costellazione può contenere diverse costellazioni e a sua volta essere contenuta, insieme ad altre, all'interno di un'altra costellazione.

- **Object**: nota di gerarchia più alta all'interno della struttura. Rappresenta una macrotematica che contiene note, linee di pensiero, costellazioni e costellazioni di costellazioni. Il contenitore primo di questo ZK è l'Oggetto madre che contiene tutte le note della struttura. L'idea della parola Object è derivata dal medesimo concetto presente nei linguaggi di programmazione orientati agli oggetti (OOP).

-  **Project**: è una nota, o un hub di note, che tratta in maniera articolata e strutturata una tematica suggerita da una linea di pensiero (più note) o da una costellazione. Può considerarsi come una composizione, una creazione circoscritta di un argomento quale potrebbe essere un libro, un saggio, un post. Come indicato sopra, anche una nota Project (espressa di getto) in seguito a rielaborazione e correzione può essere "esplosa" in parti fondamentali quali sone le note singole.

> 17/08/2022 h11.28 A partire dalle costellazioni di secondo livello queste note hub potranno avere un tag hybrid. Il motivo per cui questo non è consentito alle costellazioni di primo livello è perchè così facendo, almeno partendo dalle strutture meno complesse (quali sono le costellazioni di primo livello), siamo forzati a pensare a tematiche significative e significanti che andranno ad organizzare (unificandole) le varie note e linee di pensiero (che proprio le costellazioni di primo livello conterranno), innescando un circolo virtuoso di pensiero e di creazione tra contenitore, linea di pensiero e nota atomica.
