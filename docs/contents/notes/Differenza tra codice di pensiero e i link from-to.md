---
ID: 202208142315
date: 14/08/2022 23:15 
---
#world

hub:: [[Il codice della linea di pensiero]]

origin:: [[Il codice della linea di pensiero]]
crossLink:: 
emergence:: 

cluster:: [[_zettelKasten]]

---

# Differenza tra codice di pensiero e i link from-to

Bisognerà fare attenzione a non confondere la natura di queste due tipologie di link. Esprimono due modi diversi di vedere e di sistematizzare i link tra le note.

Il link from/to è un link più primordiale ed estemporaneo che ci permette di ripercorrere a ritroso lo svolgersi del pensiero che ha dato origine alle note e alle diverse linee di pensiero, che non necessariamente devono appartenere allo stesso argomento oppure dare continuità alla linea dalla quale scaturiscono.

Infatti seguendo il fromLink di una nota potremmo trovarci catapultati in un'altra linea, la quale non rimanderà, tramite il proprio toLink, alla nota iniziale. Questo avviene con le note di tipo reference con lo stato loner o inception. Seguendo invece il toLink è evidente che la nota successiva sarà sempre appartenente alla stessa linea di pensiero, o quantomeno darà origine ad una nuova diramazione con la stessa gerarchia della nota stessa.

Il link from/to è una sorta di collegamento limitato alla nota che non tiene conto del contesto in cui essa si sviluppa e che per essere compreso appieno dovrà essere sempre accompagnato dalla lettura dei tag reference e state. Risponde alla domanda: come si è originata questa nota, a cosa stavo pensando o cosa stavo leggendo quando l'idea di questa nota è sorta?

Il link espresso dal codice di pensiero è invece una sorta di prima sistematizzazione e categorizzazione della nota all'interno di una linea di pensiero esistente o indica una eventuale nuova nascita di linea di pensiero.

Se la nota è la prima forma atomica di contenuto, la linea di pensiero è la prima forma atomica di strutturazione tramite collegamenti. La linea di pensiero risponde alla domanda: alla luce di quanto scritto finora dove si colloca a livello basilare questa nota, posso contestualizzarla all'interno di una linea esistente, se si dove?

Nel caso di risposta affermativa, questa appartenenza verrà indicata con la prosecuzione della linea di pensiero o alla formazione di una nuova diramazione, opportunamente espresse nel codice. In caso di risposta negativa, la nuova nota darà origine ad una nuova idea, indicata con un nuovo numero progressivo all'inizio della linea di pensiero.

Il codice di pensiero da indicare in una nuova nota ci induce a pensare e ripensare alle esistenti linee e alle esistenti idee (rivedendole continuamente), permettendoci di formare un corpo di note, di argomenti e di idee coese tra di loro e di scoprire collegamenti significativi che potrebbero essere tralasciati e non venir considerati se si facesse affidamento ai poco utili link ipertestuali/multimediali all'interno della nota.
